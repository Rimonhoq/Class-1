<html>
    <head><title>protom alo</title></head>
    <body><h3><a href="https://www.prothomalo.com/sports/football"><u>ফুটবল</u></a></h3></body>
    <h1>রিয়ালেই থাকছেন, নিশ্চিত করলেন আনচেলত্তি
    </h1><hr width="20"align="left"
<h3><b>খেলা ডেস্ক</b></h3>
<P>প্রকাশ: ২০ মে ২০২৩, ২১: ৩০</P>
<img src="./class 1/prothomalo-bangla_2023-05_59e26bf2-0b38-4f68-9cdb-ed31fa073949__AV18160_.html">
<br><p>সান্তিয়াগো বার্নাব্যুতে আজ সংবাদ সম্মেলনে কার্লো আনচেলত্তি | রিয়াল মাদ্রিদ ওয়েবসাইট</p>
<p><hr widht="100" align=right> রিয়াল মাদ্রিদের সঙ্গে কোচ কার্লো আনচেলত্তির চুক্তি আগামী বছরের জুন পর্যন্ত। কিন্তু বেশ কিছুদিন ধরেই গুঞ্জন শোনা যাচ্ছিল, রিয়ালে আনচেলত্তির এটাই শেষ মৌসুম। এরপর তিনি চ্যাম্পিয়নস লিগ সেমিফাইনালে ম্যানচেস্টার সিটির কাছে রিয়াল মাদ্রিদ বিধ্বস্ত হওয়ার পর সেই গুঞ্জন আরও ডালপালা মেলেছে।


    আসলেই কি আনচেলত্তিকে আর রাখতে চায় না রিয়াল? উত্তরটা দিয়েছেন ইতালিয়ান এই কোচ নিজেই। লা লিগায় আগামীকাল ভ্যালেন্সিয়ার বিপক্ষে ম্যাচ সামনে রেখে আজ সান্তিয়াগো বার্নাব্যুতে সংবাদ সম্মেলনে আনচেলত্তি বলেছেন, ‘পেরেজ (রিয়াল মাদ্রিদ সভাপতি ফ্লোরেন্তিনো পেরেজ) ও আমি গতকাল কথা বলেছি। আমরা বসেছিলাম এবং তিনি আমার প্রতি তাঁর সমর্থনের কথা জানিয়েছেন। আমরা সিটির বিপক্ষে বুধবার হয়ে যাওয়া ম্যাচটা নিয়ে কথা বলেছি, পরের মৌসুম নিয়েও কথা বলেছি। গত দুই মৌসুম নিয়ে কথা বলেছি। আমরা আরও ভালো করার একই রকম তাড়না নিয়ে এগিয়ে যাব।’ এরপর তাঁকে সরাসরি জিজ্ঞাসা করা হয়েছে, ক্লাব কি নিশ্চয়তা দিয়েছে যে আগামী মৌসুমে তিনিই কোচ থাকবেন? উত্তর আনচেলত্তি বলেছেন, ‘হ্যাঁ।’</p><br>
    <p>আরও পড়ুন</p>
    <p><a href="https://www.prothomalo.com/sports/football/td1527ctsq">রিয়ালে ভবিষ্যৎ নিয়ে শঙ্কা দেখছেন না আনচেলত্তি</a></p><img src="./class 1/prothomalo-bangla_2023-05_b7f9e353-451c-4955-aa48-6b6e86b2e808_2023_05_17T210639Z_1340892002_UP1EJ5H1MN2XD_RTRMADP_3_SOCCER_CHAMPIONS_MCI_MAD_REPORT.webp"widht"30">
    <br><p>কিছুই পরিকল্পনামাফিক হয়নি আনচেলত্তির | ছবি: রয়টার্স</p>
    <p>কিন্তু আগামী মৌসুমে আনচেলত্তির হাতেই কি থাকবে রিয়াল? ক্লাবের সভাপতি ফ্লোরেন্তিনো পেরেজ অবশ্য সেটিই চান। ২০২৪ সাল পর্যন্ত চুক্তি আছে আনচেলত্তির সঙ্গে। কিন্তু চ্যাম্পিয়নস লিগের ফাইনালে উঠতে না পারার অর্থ হচ্ছে, এ মৌসুমে কেবল কোপা দেল রে শিরোপাই উপহার দিতে পারলেন আনচেলত্তি। লা লিগা ও চ্যাম্পিয়নস লিগ— আসল দুটি টুর্নামেন্টেই যখন ব্যর্থতা, তখন আনচেলত্তির ভবিষ্যৎ নিয়ে সন্দেহ জাগাই স্বাভাবিক। </p>
</html>